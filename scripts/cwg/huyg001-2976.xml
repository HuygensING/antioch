<body lang="la">
<div type="letter">
<p lang="la" n="p1" r="1.311">Fasciculum epigrammatum tuorum tradidit mihi Muydensis satrapa, quorum alia Latio, alia nostro sermone effers. Perinde enim tibi est, quâ me lingua exerceas, dummodo loquacitatem meam provoces, et muto dudum detorqueas vocem. Quae Belgice lusisti in Damasippum pictorem, pastilli nobis sunt et offulae melle soporatae, licet pictori cicuta sint alliumque. Illud in vitriarium nostrum, plane ad palatum meum est, et ipso vitro pellucidius. Illis versibus elatior,</p>
<lg type="poem" lang="la" r="1.145" rend="i">
<l rend="; 1tab">pedibus per summa volaret</l>
<l>Culmina, nec teneras plantâ contingat aristas.</l>
</lg>
<pb n="276"/>
<p lang="la" n="p2" r="1.198">Dignus est <corr org="bonoru mamore">bonorum amore</corr>, ob egregias naturae dotes, quas si arte expolivisset, invidendus esset saeculo. Comoediam jocularem scripsit, quae sub proelo est, tam densa facetijs et e media plebe petitis salibus, quam tragoedia graviter dictis. <persName key="PE03154">Tesselae</persName> misi tetrastichon tuum; respondit tetrasticho parisyllabico, nec ineleganti:</p>
<lg type="poem" lang="nl" r="1.254" rend="i">
<l>V reeden wel gegront,</l>
<l rend="; 1tab">Hoewel se schier een graw is,</l>
<l>Is smaecklijck in mijn mont,</l>
<l rend="; 1tab">Omdat se nimmer lauw is.</l>
</lg>
<p lang="la" n="p3" r="1.442">Etiam viduis sua bilis inest. Addit in litteris suis:</p>
<lg type="poem" lang="nl" r="1.315" rend="i">
<l>Het snerpent heijl van ons hooch Hoffwyckse Poëet</l>
<l rend="; 1tab">Behaeght mij echter noch, het sij dan kout off heet.</l>
</lg>
<p lang="la" n="p4" r="1.358">Epigrammata reliqua, nisi a te profecta scirem, imputarem prioribus saeculis. Incipis loqui et scribere apertius. Iterum censura mea illa distinxi, at sine populi suffragio. Inventionibus felicissimus es, et quae invenisti argute satis eloqueris. Elaboratissimum est illud in Reginae adventum; nec patrem secutus infeliciter fuit filius, ubi scribit:</p>
<lg type="poem" lang="la" r="1.191" rend="i">
<l rend="; 1tab">Puduit quoque frigoris orbem,</l>
<l>Dum calet <persName>Auriacus</persName>.</l>
</lg>
<p lang="la" n="p5" r="1.073">Ego heroïcos aliquot deproperavi, quos aliâ occasione depromam:</p>
<lg type="poem" lang="la" r="1.322">
<l><hi rend="i">Altera iam nostris mater Berecynthia terris</hi>, caet.</l>
</lg>
<p lang="la" n="p6" r="1.282">Illa quae incerti autoris vocas, supra genium huius aevi sunt, praesertim illud: <hi rend="i">Cum sustinere vellet, Aulus abstinet</hi>. Illud in secundas nuptias me non suffragante scripsisti:</p>
<lg type="poem" lang="?" rend="i">
<l>Incipe conjugij votum suadere secundi;</l>
<l rend="; 1tab">Opto bonam rursus ducere, nolo malam.</l>
</lg>
<p lang="la" n="p7" r="1.290">Sculpitur hic effigies <persName key="PE02901">Elizabethae Principis Bohemiae</persName>. In eam haec lusi:</p>
<lg type="poem" lang="la" r="1.146">
<l><hi rend="i">Fortuna domitrix, augusti maximi Regis</hi>, caet.</l>
</lg>
<p lang="la" n="p8" r="1.242">Sed nolim hoc a pluribus legi, ne gratia novitatis pereat.</p>
<p lang="la" n="p9" r="1.128">Vale, <persName key="PE02040">Hugeni</persName> praestantissime, et ubi militem ex hybernis exciveris, ipse ex hybernis prodi, et in Muydensi te arce, vel hic Apollinem aut Parlamenti futurum praesidem siste. Filijs meis verbis bene precare.</p>
<closer>
<p lang="?" n="p10"><placeName key="PL01112">Amstelod.</placeName>, <date>VI Apr. CIƆIƆCXLII</date>.</p>
</closer>
<p lang="la" n="p11" r="1.105">Iterum urgeo, ut epigrammata tua edas, nec alio fine remitto has chartas, ne turbata volent .....</p>
</div>
</body>
